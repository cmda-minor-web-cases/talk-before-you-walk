# Talk before you walk

<img width="724" alt="Schermafbeelding 2022-05-12 om 18 48 57" src="https://user-images.githubusercontent.com/61702002/168127311-071f026b-f3a3-47e1-a956-4d4fa9c533ba.png">

## Inhoudsopgave
  * [Beschrijving](#beschrijving)
  * [Opdrachtgever](#opdrachtgever)
  * [Design challenge](#design-challenge)
  * [Data](#data)
  * [Planning](#planning)
  * [Licentie](#licentie)

## Beschrijving
Door de wetenschappelijke en technologische vooruitgang komt er steeds meer inzicht in het proces van taalontwikkeling bij kinderen. Wij voorzien dat deze nieuwe inzichten en de technologische ontwikkelingen een steeds grotere toegevoegde waarde zullen hebben in de ondersteuning van ouders en kinderen bij de ontwikkeling van hun moedertaal en andere talen.

TuMi Mundo begeleidt het kind (en ouders) al vanaf het eerste uur bij het ontwikkelen van communicatieve vaardigheden. Onze eerste fase van de leermethode laat baby’s vanaf de geboorte basisklanken van meerdere talen horen. Het potentieel om meerdere talen te leren, dat ieder kind heeft, blijft hierdoor behouden en vormt zo een goede basis van waaruit hij zijn communicatieve vaardigheden ten volle kan gaan ontwikkelen en gebruiken. Binnen dit proces zijn continuïteit van de input en interactie tussen ouders en kind van groot belang.

Aan de hand van smartphone en tablet applicaties willen wij de ouders en hun kind begeleiden in het leggen van een basis voor de ontwikkeling van zowel zijn moeder taal alsmede een tweede vreemde taal. Deze applicatie zal aansluiten op de verschillende fases in de ontwikkeling van de taalvaardigheid van het kind. Daarbij zal de geboden content afgestemd zijn op de vatbaarheid voor taal bij het kind tijdens deze fases.


## Opdrachtgever
TuMi Mundo
Product owner: Jaap van Woudenberg

## Design challenge
Ontwerp en ontwikkel een web applicatie die eindgebruikers in staat stelt om de content van de methode af te kunnen spelen en die de onderzoekers in staat stelt data te verzamelen over het gebruik van de methode en de progressie die de kinderen maken. Tijdens deze eerste fase van de methode zal de focus liggen op het afspelen van taal verhalen en het doen van simpele attentie testjes.

### User stories
1 Als ouder wil ik een profiel kunnen aanmaken voor mijn kind in de TuMi Mundo (web)app waarin ik een taal kan selecteren, zodat mijn kind taalverhalen te horen krijgt die de taalontwikkeling bevordert. 

2 Als ouder wil ik een visuele fixatie test kunnen uitvoeren in de applicatie, zodat ik de progressie van mijn kind inzichtelijk krijg en wellicht zelfs advies kan krijgen over een eventuele relatie tot de gemiddelde prestaties van andere participerende kinderen. 

3 Als onderzoeker wil ik kunnen zien in hoeverre de data uit de TuMi Mundo app gebruikt kan worden voor wetenschappelijk onderzoek, zodat we de testen niet meer alleen in het baby lab hoeven uit te voeren.

<!--Als ouders willen we dat ons kind alle voordelen kan ondervinden van een tweetalige opvoeding maar we kunnen dit zelf niet aanbieden omdat we geen tweede taal spreken (of onvoldoende spreken). We zijn op zoek naar een makkelijke en toegankelijke manier om ons en ons kind hier in te ondersteunen en bij de hand te nemen. Hierbij is het natuurlijk leuk om de progressie van ons kind inzichtelijk te krijgen en wellicht zelfs advies te krijgen over eventuele relatie tot de gemiddelde prestaties van alle participerende kinderen. Hierbij is de privacy van de gebruikers natuurlijk wel een vereiste.

**Profiel**
Mogelijkheid tot aanmaken van een profiel om te bepalen in welke fase van taalontwikkeling het kind zit.

Ter inspiratie
<img width="217" alt="image" src="https://user-images.githubusercontent.com/61702002/168133719-f4cc897a-789c-4480-b1d7-254327949470.png">
 
**Player functionaliteit**
Hier kunnen de taalverhalen geselecteerd en afgespeeld worden. Dit moet zo worden opgezet dat er gemakkelijk verhalen en eventuele visuele ondersteuning toegevoegd kan worden. Hierbij is het van belang dat er gewerkt wordt met een corresponderend format om op deze manier de verkregen data op een overzichtelijke manier te kunnen vergelijken en analyseren.

Ter inspiratie
<img width="439" alt="image" src="https://user-images.githubusercontent.com/61702002/168133827-cdeb5632-559d-4e98-9181-2228923936eb.png">

Als onderzoekers willen we kijken in hoeverre een digitale applicatie de rol van ouders kan overnemen in het leren van een (moeder)taal. Hier is momenteel nog weinig over bekend dus we zijn hard op zoek naar data die ons geloof in de werking van digitale tools in de ontwikkeling van taal kunnen ondersteunen.

Momenteel vindt het testen van de participanten nog plaats in onze (offline) Baby Labs. We merken dat het reizen met kinderen een barrière vormt voor veel ouders om deel te nemen. Daarnaast heeft de corona periode uitgewezen dat het testen op een externe fysieke locatie het onderzoek vatbaar maakt voor externe omstandigheden hetgeen de continuïteit in gevaar kan brengen.

Het zou heel wenselijk zijn als er een digitale variant zou komen van de testen die we momenteel doen. Zo kunnen we een grotere groep participanten bereiken en deze over een aaneengesloten periode volgen. 

Deliverables:
Een online vertaling van de offline testen die er momenteel plaatsvinden, zijnde:

**Visuele Fixatie (need to have)**
Hier wordt de visuele aandachttrekker recht voor de baby aangeboden, gelijktijdig met de audio-stimulus die (in het lab) dan ook vanuit een speaker in het midden gepresenteerd wordt. Je meet dan de kijktijd van de baby naar dat beeld terwijl de audio speelt. Dat kan ook weer de ene keer een zin in taal 1 zijn en de volgende keer een zin in taal 2.

**Head Turn (nice to have)**
Bij de Head turn moet de baby zelf iets meer initiatief nemen, namelijk door het hoofd richting speaker plus visuele stimulus te draaien en zo de aandacht voor wat er aangeboden wordt te tonen. Er wordt steeds maar één audio-stimulus tegelijk aangeboden, de ene keer links de andere keer rechts. Dat kan natuurlijk de ene keer (links) taal 1 zijn en de andere keer (rechts) taal 2.

Indien wenselijk kunnen de onderzoeksmethoden verder toegelicht worden door een van onze ambassadeurs Prof.dr.Claartje Levelt (Leiden University, Centre for Linguistics, expert in language acquisition in infants and children). Daarnaast kan er een bezoek gebracht worden aan het Baby Lab in Leiden om te kijken hoe de onderzoeken in een offline omgeving gedaan worden en hoe de data momenteel verzameld en geanalyseerd wordt. -->

## Data
Ontwikkel een omgeving waar de data verkregen uit de methode opgeslagen staat. Het data center moet toegankelijk zijn voor ouders om zo de progressie van hun eigen kind te kunnen volgen. Daarnaast moet er een aparte ingang zijn voor onderzoekers om alle data te kunnen bekijken. Hierbinnen is het van belang dat deze op een simpele manier te segmenteren en te sorteren is. In het kader van privacy kunnen de ouders zelf aangeven of de data van hun kind toegankelijk is voor de onderzoekers of dat ze het afgeschermd willen houden.

## Planning
De kick of vindt plaats op 23 Mei. Hierbij zullen zowel de opdrachtgevers als de begeleiders aanwezig zijn om eventuele vragen over de briefing te beantwoorden. 
Wekelijks wordt er aan de opdrachtgever een prototype gedemonstreerd en de volgende stappen besproken. Tussentijds kunnen er altijd vragen gesteld worden via een nader te bepalen medium.

Als agile studenten team krijgen jullie begeleiding van:
1.	Jaap van Woudenberg
Co-founder van TuMi Mundo. Hij zal jullie daar waar nodig begeleiden in het proces van taalontwikkeling en de vraagstukken die hier mee gepaard gaan. Dit zal gaan in nauwe samenwerking met twee van de TuMi Mundo Ambassadeurs zijnde:

Paola Escudero
Western Sydney University, MARCS Institute for Brain, Behaviour and Development, expert in language acquisition in infants, children and adults

Clara Levelt
Leiden University, Centre for Linguistics, expert in language acquisition in infants and children

2.	Suus ten Voorde (docent FDND)
Aanwezig tijdens de kick-off en bereikbaar voor technische vragen. 

Samengevat zijn we voor de ontwikkeling van het platform en de applicatie dus op zoek naar studenten die helpen de methode te vertalen naar een innovatief digitaal product.

Na het afronden van dit studie traject zijn er eventueel mogelijkheden om participatie in de verdere uitwerking van de volgende fases van de methode te bekijken.


## Licentie

![GNU GPL V3](https://www.gnu.org/graphics/gplv3-127x51.png)

This work is licensed under [GNU GPLv3](./LICENSE).
